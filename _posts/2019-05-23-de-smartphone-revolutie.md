---
title: De smartphone revolutie
---

Vroeger had je allerlei dumbphone systemen, Blackberries, Windows Phones en natuurlijk het veelbelovende, maar geflopte FirefoxOS. Nu lijken er nog maar twee besturingssystemen over: Android en iOS.

De strijd is gestreden. Dumbphones zijn verleden tijd en smartphones hebben de wereld veroverd. Er zijn nog maar twee spelers over: Google en Apple. De twee rijkste bedrijven van de wereld hebben de taart verdeeld. Hun telefoons onderscheiden zich nauwelijks nog van elkaar en aangezien iedereen inmiddels een smartphone heeft, is de markt verzadigd. Niet echt een setting waarin je een revolutie verwacht.

## Ongekend goedkoop

Toch zie ongekende prijsdalingen. Deze prachtige en zeer goed functionerende Android telefoon (de ASUS ZenFone 4 Max 16GB) met dubbele camera, [kost slechts 79 euro](/uploads/Screenshot_2019-05-23 Asus Zenfone 4 Max (ZC520KL) (2GB ram) Goud - Prijzen - Tweakers.png)\! En dit is een consumentenprijs... vergeet dat niet. Ik vind dat ongelovelijk. Het is een sierraad om te zien en hij schijnt ook nog goed te functioneren. Hoe kan die telefoon zo goedkoop zijn? Globalisering? Slechte arbeidsomstandigheden? Subsidie van de Google? Waarom is een vergelijkbare telefoon van Apple 5 tot 10x zo duur? De vraag voor mij is vooral: Wie betaalt er mee aan deze telefoon en waarom?

![](/uploads/asuszenhone4max.jpeg)

## Toch ontevreden

Ondanks de ongelovelijk lage prijs van Android smartphones [zijn veel mensen toch niet blij](https://www.usecue.com/blog/the-new-nokia-3310-could-give-you-your-life-back/). De meestgehoorde klachten: ze zijn verslavend, breekbaar en de batterij gaat veel te kort mee. Klachten die net zo goed hoort over hun duurdere broertjes en zusjes van Apple.

## KaiOS: een revolutie

De strategie om Android telefoons heel goedkoop te maken komt niet uit de lucht vallen. Android heeft namelijk keiharde concurrentie van een nieuw besturingssysteem: [KaiOS](https://www.kaiostech.com/). Dit besturingssysteem komt voort uit het open-source besturingssysteem FirefoxOS van Mozilla. Het moet dumbphones smart maken en daar lijkt het heel goed in te slagen. Het is binnen twee jaar het tweede besturingssysteem in India geworden (iOS voorbij) en zelfs Google kan er niet omheen (en investeerde 22 miljoen in het OS om zo zijn producten te kunnen pushen). Deze extreem snelle opmars is opmerkelijk in een markt waarin de kaarten verdeeld leken. Nu lijkt KaiOS met gemak de hele onderkant van de markt te pakken... en wie weet waar dat toe gaat leiden. In ieder geval tot een informatierevolutie in armere landen, maar het concept is ook uitstekend voor ouderen, kinderen en smartphone-critici zoals ik.

### Wat is KaiOS?

Een telefoon van KaiOS kun je vergelijken met een oude Nokia telefoon, maar dan met een browser, 4G en WhatsApp. Hij is minder verslavend dan een smartphone, minder breekbaar, de batterij gaat langer mee en de (kost)prijs is slechts een fractie van de Android telefoon in dit voorbeeld. Dit type telefoon gaat de wereld veroveren en ik zorgt nu al voor een revolutie.

### Een KaiOS telefoon kopen

Momenteel is de enige KaiOS telefoon met WhatsApp die je kunt kopen de [Nokia 8110](/uploads/71HvRiX++lL._SX522_.jpg) (te koop bij Amazon.de voor 57 euro). Dat is veel te veel geld voor een telefoon die maar weinig kan, maar heeft waarschijnlijk te maken met het feit dat hij nog nieuw is. Ik zou nog even wachten, want ik verwacht dat dit soort telefoons in de toekomst minder dan 10 euro gaan kosten.