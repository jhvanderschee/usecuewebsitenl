---
title: De smartphone revolutie
---

Vroeger had je allerlei verschillende type dumbphones, Blackberries, Windows Phones en natuurlijk het veelbelovende, maar geflopte FirefoxOS. Nu lijken er nog maar twee besturingssystemen over: Android en iOS.

De strijd is gestreden. Dumbphones zijn verleden tijd en smartphones hebben de wereld veroverd. Er zijn nog maar twee spelers over: Google en Apple. De twee rijkste bedrijven van de wereld hebben de taart verdeeld. Hun telefoons onderscheiden zich nauwelijks nog van elkaar en aangezien iedereen inmiddels een smartphone heeft, is de markt verzadigd. Niet echt een setting waarin je een revolutie verwacht.

## Ongekend goedkoop

Toch zie ongekende prijsdalingen. Deze prachtige en zeer goed functionerende Android telefoon (de ASUS ZenFone 4 Max 16GB) met dubbele camera, [kost slechts 79 euro](/uploads/Screenshot_2019-05-23 Asus Zenfone 4 Max (ZC520KL) (2GB ram) Goud - Prijzen - Tweakers.png)\! En dit is een consumentenprijs… vergeet dat niet. Ik vind dat ongelovelijk. Het is een sierraad om te zien en hij schijnt ook nog goed te functioneren. Hoe kan die telefoon zo goedkoop zijn? Globalisering? Slechte arbeidsomstandigheden? Subsidie van de Google? Waarom is een vergelijkbare telefoon van Apple 5 tot 10x zo duur? Vragen waarop ik geen antwoord heb.

![](/uploads/asuszenhone4max.jpeg)

## Toch ontevreden

Ondanks de ongelovelijk lage prijs van Android smartphones [zijn veel mensen toch niet blij](https://www.usecue.com/blog/the-new-nokia-3310-could-give-you-your-life-back/). De meestgehoorde klachten: ze zijn verslavend, breekbaar en de batterij gaat veel te kort mee. Klachten die net zo goed hoort over hun duurdere broertjes en zusjes van Apple.

## KaiOS: de revolutie

De strategie om Android telefoons heel goedkoop te maken komt niet uit de lucht vallen. Android heeft namelijk keiharde concurrentie van een nieuw besturingssysteem: [KaiOS](https://www.kaiostech.com/). Dit besturingssysteem komt voort uit het open-source besturingssysteem FirefoxOS van Mozilla. Het moet dumbphones smart maken en daar lijkt het heel goed in te slagen. Het is binnen twee jaar het tweede besturingssysteem in India geworden (iOS voorbij) en zelfs Google kan er niet omheen (en investeerde 22 miljoen in het OS om zo zijn producten te kunnen pushen). Deze extreem snelle opmars is opmerkelijk in een markt waarin de kaarten verdeeld leken. Nu lijkt KaiOS met gemak de hele onderkant van de markt te pakken… en wie weet waar dat toe gaat leiden. In ieder geval zien we extreme prijsdalingen in Android telefoons (waarschijnlijk Google die probeert de schade aan de onderkant van de markt te beperken). Daarnaast zal het leiden tot een informatierevolutie in armere landen. Maar vergeet niet dat dit concept ook uitermate geschikt is voor ouderen, kinderen en smartphone-critici in landen zoals Nederland.

Kortgezegd kun je een telefoon met KaiOS vergelijken met een Nokia telefoon van 10 jaar geleden, maar dan met een browser, 4G en WhatsApp. Hierdoor is hij minder verslavend dan een smartphone (want minder prettig in gebruik), minder breekbaar, de batterij gaat langer mee en de (kost)prijs is slechts een fractie van de Android telefoon in dit voorbeeld.

"Kan ik hem al kopen?", hoor ik je vragen. De enige KaiOS telefoon die WhatsApp ondersteund en in Europa te koop is, is de [Nokia 8110](/uploads/71HvRiX++lL._SX522_.jpg) (bij Amazon.de voor 57 euro). Dat is veel te veel geld voor een telefoon die maar weinig kan, maar heeft waarschijnlijk te maken met het feit dat hij nog nieuw is. Ik zou nog even wachten, want ik verwacht dat dit soort telefoons in de toekomst rond de 10 euro gaan kosten (gesponsord door Google).