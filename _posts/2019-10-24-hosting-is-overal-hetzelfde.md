---
title: Hosting is overal hetzelfde
---

De nieuwe campagne van Hostnet schudt de markt wakker met een simpele boodschap: Hosting is overal hetzelfde, service niet. 

Uit onderzoek onder 500 mkb’ers en zzp’ers, blijkt dat ondernemers niet veel begrijpen van hosting en de techniek hierachter. Hosting wordt gezien als een technische aangelegenheid (80%), waar het merendeel geen tijd aan wil besteden. Veel ondernemers zijn echter dagelijks afhankelijk van hosting. Als er zich een probleem voordoet, is de wens dat dit snel en efficiënt wordt opgelost.

Ik las bovenstaand bericht op Emerce en was gefascineerd door deze campagne. Ik geloof wel dat dat onderzoek klopt, maar de stelling van Hostnet is natuurlijk niet waar. Wat wil Hostnet nou eigenlijk met deze boodschap zeggen?

## Problemen voorkomen

Door te zeggen dat hosting overal hetzelfde is, lijkt Hostnet te beweren dat problemen niet te voorkomen zijn en dat iedere aanbieder hier evenveel last van heeft. Ik loop dagelijks tegen deze problemen aan, zoals ontbrekende SPF records, verkeerd geconfigureerde AAA records, verkeerde redirects na een SSL omzetting, gehackte systemen, overbelaste servers met hoge responsetijden of trage databaseverbindingen... en inderdaad niet alleen bij Hostnet. Problemen die voorkomen hadden kunnen worden, maar opgelost worden zodra de klant erover klaagt. Dat voor preventie geen geld is in deze [zeer competitieve markt](https://www.usecue.com/blog/the-race-to-zero-in-webhosting/) kan ik begrijpen, maar zeggen dat alle hosting hetzelfde is, is niet waar. Daarnaast is de ene hosting sneller en/of groener dan de andere. Kortom: onderscheidende factoren genoeg, maar daar zet Hostnet niet op in. Sterker nog: het ontkent alle verschillen.

## Onduidelijk product

Hostnet heeft onderzoek gedaan naar MKB-ers en ZZP-ers, en wat blijkt: zij willen eigenlijk helemaal geen hosting, maar een SAAS oplossing! Een voorbeeld van een SAAS oplossing is een werkende website. Een voorbeeld van hosting is een server waar je op kunt inloggen waar je een website op kunt installeren. Het grootste verschil tussen een SAAS oplossing en hosting is dat een SAAS oplossing volledig ontzorgt, terwijl bij hosting een gedeelde verantwoordelijkheid ontstaat voor het functioneren. Een SAAS oplossing is vaak duurder. De MKB-er en ZZP-er snapt het verschil echter niet en gaat voor het goedkoopste product: hosting.

## De oplossing

De oplossing is dat Hostnet moet differtieren, zowel in zijn productaanbod als in zijn communicatie. Hosting is een goedkope oplossing voor techneuten. Voor hen is het hostingaanbod van Hostnet prima, maar techneuten bereik je niet met over-simplificatie van het eindproduct. Zij willen de snelste server met de meeste CPU, het meeste RAM, de meeste schijfruimte en de meeste extra opties. MKB-ers en ZZP-ers zijn echter meer gebaat bij een SAAS oplossing. En zij zouden deze ook zonder twijfel kiezen wanneer deze qua kosten zou kunnen concurreren met de hosting van Hostnet.

## Waarom dit relaas?

Een website als een SAAS oplossing, volledig ontzorgt, is precies wat ik zelf al jaren aanbiedt. Ik weet mijn overhead en kosten extreem laag te houden door slimmere technologische keuzes te maken. Ik kijk niet naar wat de concurrentie aanbiedt, maar alleen naar wat mijn klant nodig heeft. De hosting vergelijken is dus lastig, maar het eindresultaat, de websites, presteren [bovengemiddeld](https://www.usecue.nl/portfolio/de-babywegwijzer/).