---
title: Hosting is overal hetzelfde
---

"De nieuwe campagne van Hostnet schudt de markt wakker met een simpele boodschap: Hosting is overal hetzelfde, service niet. Uit onderzoek onder 500 mkb’ers en zzp’ers, blijkt dat ondernemers niet veel begrijpen van hosting en de techniek hierachter. Hosting wordt gezien als een technische aangelegenheid (80%), waar het merendeel geen tijd aan wil besteden. Veel ondernemers zijn echter dagelijks afhankelijk van hosting. Als er zich een probleem voordoet, is de wens dat dit snel en efficiënt wordt opgelost."

Ik las bovenstaand bericht op Emerce en was gefascineerd door deze campagne. Wat wil Hostnet nou eigenlijk met deze boodschap zeggen?

## Problemen voorkomen

Hostnet beweert allereerst dat problemen niet te voorkomen zijn en dat iedere aanbieder hier evenveel last van heeft. Ik loop dagelijks tegen deze problemen aan, zoals ontbrekende SPF records, verkeerd geconfigureerde AAA records, overbelaste servers met hoge responsetijden of trage databaseverbindingen... en heus niet alleen bij Hostnet. Problemen die voorkomen hadden kunnen worden, maar opgelost worden zodra de klant erover klaagt. Dat voor preventie geen geld is in deze [zeer competitieve markt](https://www.usecue.com/blog/the-race-to-zero-in-webhosting/) kan ik begrijpen, maar zeggen dat alle hosting hetzelfde is, is dus gewoon ECHT niet waar.

## Onduidelijk product

Daarnaast is het erg raar om onderzoek te doen naar MKB-ers en ZZP-ers. Zij willen namelijk eigenlijk een SAAS oplossing en geen hosting, zo blijkt ook uit het onderzoek. Een voorbeeld van een SAAS oplossing is een werkende website in plaats van werkende webhosting. Een SAAS oplossing ontzorgt volledig, maar is vaak duurder. De MKB-er en ZZP-er snapt het verschil echter niet en gaat voor het goedkoopste product: hosting.

## De oplossing

Hosting is voor techneuten. Voor hen is het hostingaanbod van Hostnet prima. Techneuten bereik je echter niet met over-simplificatie van het eindproduct. MKB-ers en ZZP-ers zijn echter meer gebaat bij een SAAS oplossing die qua kosten kan concurreren met de hostingoplossing van Hostnet. Ik zeg dat met de nodige ervaring, omdat dit precies is wat ik zelf aanbiedt. Ik host meer dan honderd websites en lever deze als een SAAS oplossing. Ik kan dit voor een concurrerende prijs aanbieden omdat ik mijn overhead en kosten extreem laag houd. Deze websites presteren ook nog eens [beter dan gemiddeld](https://www.usecue.nl/portfolio/de-babywegwijzer/). Hoe ik dat doe? Simpelweg door slimmere technologische keuzes te maken en precies dat te leveren wat de klant nodig heeft en niet meer.