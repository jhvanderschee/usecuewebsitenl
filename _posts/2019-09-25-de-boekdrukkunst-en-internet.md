---
title: De boekdrukkunst en internet
---

Ik had het met mijn moeder over de duistere kant van de overdaad aan meningen en (nep)nieuws die het internet ons brengt. Zij maakte de vergelijking met de boekdrukkunst en zei: "Misschien duurde het daar ook even voordat mensen begrepen dat je niet zomaar elk gedrukt boek moest lezen...". Dat leek me bijzonder aannemelijk en ik vond online deze mening:

> "De introductie van een nieuwe techniek verloopt altijd op dezelfde manier. Het begint met een klein aantal early-adapters die zeer hoge verwachtingen hebben. Door hun enthousiasme gaan andere mensen de nieuwe techniek ook gebruiken. Na verloop van tijd wordt duidelijk dat er ook negatieve kanten aan kleven. Er wordt dan geroepen om grenzen te stellen en de overheid neemt mogelijk maatregelen. In die fase zitten we nu. Op termijn wordt het evenwicht weer hersteld. De introductie van het Internet lijkt veel op de ontdekking van de boekdrukkunst in de 15e eeuw. De boekdrukkunst bood de mogelijkheid om informatie op een veel snellere manier dan tot dan toe mogelijk was, te verspreiden. Na verloop van tijd werd duidelijk dat er, althans volgens de machthebbers en de Kerk, ook nadelen aan kleefden. Daarom werd er censuur (de Index) ingesteld en werden er boeken verbrand (en daarna ook mensen)."

Bron: https://joop.bnnvara.nl/nieuws/de-duistere-kant-van-de-internetvrijheid