---
title: Need for speed on the web
---

Dit is geen post over een webversie van de populaire racespel '[Need for Speed](https://en.wikipedia.org/wiki/Need_for_Speed)' van EA, ondanks dat dit een fantastisch spel is en ik vele uren heb verspild aan het racen door donkere steden en over eindeloze snelwegen, gevolgd door een horde politiewagens. Dit artikel gaat over iets anders: de snelheid van het internet en specifiek de snelheid waarmee websites laden.

Minstens zo cool, maar veel belangrijker, want de snelheid van een website is een grote factor voor het succes ervan. Meer dan 20 jaar geleden publiceerde de Neilson Norman Group al een arikel met [ongeveer dezelfde titel](https://www.nngroup.com/articles/the-need-for-speed/) en eenzelfde strekking. Hoewel de online wereld in de afgelopen 20 jaar enorm veranderd is, is het onderwerp nog steeds relevant. Ik zal uitleggen waarom.

## Ongeduldige bezoekers

Onderzoek naar e-commerce websites heeft aangetoond dat [40 percent](https://blog.kissmetrics.com/seo-for-ecommerce-websites/) van de consumenten een website verlaat wanneer deze niet binnen 3 seconden laadt. We weten ook dat het percentage mobiel verkeer gestaag groeit. Mobiel verkeer [heeft](https://phabricator.wikimedia.org/phame/live/7/post/83/measuring_wikipedia_page_load_times/) een extra [latency](https://www.techopedia.com/definition/8553/network-latency) van ongeveer 200ms, waardoor websites trager worden. De gemiddelde laadtijd van websites is momenteel [3.7 seconds](https://research.hubspot.com/reports/does-your-website-make-the-grade). Dit betekent dat MEER DAN 50% niet binnen 3 seconden laadt (en dus bezoekers verliest). Dat aantal zal naar verwachting alleen maar toenemen als gevolg van de percentuele toename van mobiel verkeer. Meer dan 50% van de websites verliest dus een substantieel aantal bezoekers tijdens het laden.

## Een betere ranking

Trage websites hebben nog een probleem: Ze komen mogelijk niet eens op die eerste pagina of positie in Google. Google [bestraft](https://yoast.com/site-speed-tools-suggestions/) trage websites. Dat doen ze al [sinds 2010](https://searchengineland.com/google-says-page-speed-ranking-factor-use-mobile-page-speed-mobile-sites-upcoming-months-250874). Vanaf [juli 2018](https://searchengineland.com/google-speed-update-page-speed-will-become-ranking-factor-mobile-search-289904) zal snelheid bovendien ook een 'ranking factor' worden bij mobiele zoekopdrachten. Daarom is het verbeteren van de snelheid van je website een goede zoekmachine optimalisatie voor alle platformen. Google prefereert snelle websites boven trage, en doet dat al sinds 2010.

## Verbeterde conversion

Voorbeelden [tonen aan](https://blog.hubspot.com/marketing/page-load-time-conversion-rates) dat snelle websites een betere conversie hebben dan trage websites. Op een snelle website zullen [significant meer](https://blog.radware.com/applicationdelivery/wpo/2014/04/web-page-speed-affect-conversions-infographic/) bezoekers een bestelformulier invullen, contactgegevens achterlaten of zich inschrijven voor een nieuwsbrief. Je website sneller maken kan gemakkelijk een [20% conversietoename](http://www.webperformancetoday.com/2010/07/01/the-best-graphs-of-velocity/) veroorzaken.

## Verbeterde UX

Trage websites maken bezoekers boos en gefrustreerd. Dat negatieve gevoel wordt vervolgens [geassocieerd](https://velocitize.com/2017/03/27/how-site-speed-impacts-your-seo-and-ux/) met je merk. Mensen [onthouden](https://www.nngroup.com/articles/website-response-times/) een trage website. Een snelle website, daarentegen, betekent een betere beleving en [meer interactie](https://www.nngroup.com/articles/website-response-times/). Snellere pagina's zorgen voor een betere UX.

## Snelheid is belangrijk

Zoals je ziet is snelheid een grote factor in het succes van je website. Je website zal beter scoren in de zoekmachine, meer bezoekers en conversie hebben en zorgen voor een betere klantbeleving. De waarde van je website is direct gerelateerd aan de snelheid ervan. [Snelheid is belangrijk.](https://www.youtube.com/watch/OlbJKOWEPEM)

## Een real-life voorbeeld

Laten we eens kijken naar een responsive retina-ready one-page website, met custom lettertypes, veel afbeeldingen en javascript, die er zo uitziet:

![](/uploads/speedexample.jpg)

Deze pagina is slechts  1 megabyte groot en laadt in [0.6 seconds](https://gtmetrix.com/reports/pink-fjord.cloudvent.net/trXljyaE), volgens [GT Metrix](https://gtmetrix.com/). Weet dat dit betekent dat het toch nog 5 seconden duurt over een 3G verbinding, volgens [Google mobile speed tester for 3G](https://testmysite.withgoogle.com/intl/gb-int). Gelukkig hebben de meeste mensen tegenwoordig 4G, maar het toont wel aan dat een website niet snel snel genoeg is.

## Snelheid testen en optimaliseren

Je kunt waardevolle adviezen krijgen van onafhankelijke snelheidsanalysetools, zoals [GT Metrix](https://gtmetrix.com/), [Google Lighthouse](https://developers.google.com/web/tools/lighthouse/) en [Google mobile speed tester for 3G](https://testmysite.withgoogle.com/intl/gb-int). Niet alleen laten ze zien hoe snel je site is, ze vertellen je ook precies hoe je je website sneller moet maken. Heb je meer hulp nodig? Aarzel niet en [stel je vraag](/contact).