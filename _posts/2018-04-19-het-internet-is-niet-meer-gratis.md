---
title: Het internet is niet meer gratis
---

Op het internet is alles gratis. Gratis email, gratis zoeken, gratis<br>berichten sturen, gratis social media... Toch werken er duizenden<br>mensen aan deze software en moeten de bedrijven erachter winst maken<br>van hun aandeelhouders. Dat doen ze door allerlei soorten<br>priv&eacute;gegevens van hun gebruikers te verzamelen. Die priv&eacute;gegevens<br>voegen ze samen en categoriseren ze. Dat samenvoegen en categoriseren<br>noemen we profilering.<br><br>Dat deze bedrijven aan profilering doen is natuurlijk geen verrassing,<br>maar wat wel schokkend is, is het effect daarvan; ze zijn er namelijk<br>erg goed in geworden. Niet alleen zijn die priv&eacute;gegevens kennelijk<br>miljarden waard, ook worden de systemen erachter zo slim dat ze onze<br>mening kunnen be&iuml;nvloeden. Dat komt onder andere doordat steeds meer<br>gewone media/kranten advertenties inkopen bij Facebook, Google en<br>Twitter. Je krijgt dus niet alleen meer die tandpasta reclame te zien,<br>maar ook een (betaald) nieuwsbericht over Syrische vluchtelingen. Door<br>die profilering kunnen ze er voor zorgen dat dat nieuwsbericht precies<br>in je straatje past en dat je bijvoorbeeld denkt: "Zie je wel, Hillary<br>is inderdaad corrupt." Dat bericht hoeft niet eens waar te zijn, het<br>gaat de techbedrijven immers alleen om het geld. Bovendien is het<br>allemaal erg moeilijk te controleren, want door die profilering zie<br>jij weer net andere advertenties dan ik. Dat deze manipulatie<br>effectief is hebben we gezien bij de Trump campagne en in mindere mate<br>bij de Obama campagne.<br><br>Naast deze manipulatie hanteren vrijwel alle techbedrijven het systeem<br>van 'liken' en 'volgen', waardoor je meer ziet van de dingen die je<br>leuk vindt. Google doet reeds geruime tijd iets vergelijkbaars met<br>zijn zoekresultaten (ook de niet-betaalde). Jouw zoekresultaten en die<br>van mij zijn verschillend. Die filtering leidt tot een zogenaamde<br>filterbubbel. Een filterbubbel is het fenomeen waarbij mensen online<br>worden omringd door gelijkgestemden en gelijkgestemde boodschappen,<br>waardoor ze gaan denken dat hun denkbeelden heel normaal zijn. Dit<br>leidt niet alleen tot een verstoord wereldbeeld, maar ook tot<br>normverschuiving en extremisme.<br><br>Mijn vraag is dan ook: 'Laten we ons nog langer door de techbedrijven<br>manipuleren en uit elkaar drijven?' Ik denk dat het de hoogste tijd is<br>om onze verantwoordelijkheid te nemen. Stop met het gebruik van de<br>producten van Facebook, Twitter en Google. Kies voor bedrijven die<br>respect tonen voor hun gebruikers en de samenleving. Natuurlijk is dat<br>aan het begin even lastig. En ja... dat gaat het je een paar euro per<br>maand kosten. Maar nu je weet wat 'gratis' kost, kan dat het probleem<br>niet meer zijn, toch?